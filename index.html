<!DOCTYPE html>
<html lang="en">
  <head>
    <meta charset="utf-8" />
    <meta
      name="viewport"
      content="width=device-width, initial-scale=1, shrink-to-fit=no"
    />
    <meta
      name="description"
      content="Iskustvo sa rakom tankog creva i metastazama na jetri"
    />
    <meta
      name="keywords"
      content="rak, kancer, tanko crevo, metastaze, jetra, palijativna nega"
    />
    <meta name="author" content="" />
    <link rel="icon" href="assets/img/favicon.png" />
    <title>Kancer iskustvo - palijativna nega</title>
    <link href="assets/css/bootstrap.min.css" rel="stylesheet" />
    <link href="assets/css/style.css" rel="stylesheet" />
  </head>
  <body>
    <nav
      class="navbar navbar-toggleable-md navbar-light bg-white fixed-top mediumnavigation"
    >
      <div class="container">
        <a class="navbar-brand" href="index.html">
          <img src="assets/img/favicon.png" alt="logo" />
        </a>
        Email:&nbsp;<span class="link">iooiiio@yahoo.com</span>
      </div>
    </nav>

    <div class="container">
      <div class="row">
        <div class="col-md-8 col-md-offset-2 col-xs-12">
          <div class="mainheading">
            <h1 class="posttitle">
              Palijativna nega, rak tankog creva sa metastazama na jetri
            </h1>
          </div>

          <div class="article-post">
            <h2>
              Onkološka konsultacija u inostranstvu, prof dr Nadežda Basara
            </h2>
            <p>
              Preko klinike Natal u Podgorici, moguće je emailom kontaktirati
              prof dr Nadeždu Basaru, našu istaknutu onkološkinju koja radi u
              Nemačkoj. Potrebno je dostaviti dokumentaciju u digitalnom formatu
              emailom i uplatiti 240EUR za uslugu. Rezultat je detaljna analiza
              trenutne situacije sa objašnjenjem o eventualnim opcijama lečenja
              u inostranstvu i Srbiji. Ako vam je potrebno dodatno mišljenje,
              sugerisao bih svima da kontaktiraju dr Basaru. Posvetila je punu
              pažnju analizi rezultata koji su joj dostavljeni.
            </p>

            <h2>
              Onkološka konsultacija u inostranstvu, klinika Ačibadem u Turskoj
            </h2>
            <p>
              Turskoj klinici Ačibadem se možete obratiti elektronskim putem,
              potrebno je dostaviti dokumentaciju u digitalnom formatu emailom.
              Osoba koja je posrednik između vas i klinike u Turskoj je
              detaljna, ekspeditivna i prijatna. Mi smo odgovor dobili izuzetno
              brzo - 2-3 dana od dostavljanja dokumentacije. U odgovoru je bio
              naveden plan lečenja sa cenama. Ova procena se ne plaća. Plan
              lekara u Ačibademu je bio da snize nivo bilirubina odblokiranjem
              zakrčenih žučnih puteva. U dokumentaciji koju smo im dostavili je
              pisalo da su žučni putevi prohodni, te je iz toga moglo da se
              zaključi da je nivo bilirubina posledica izuzetno lošeg stanja
              jetre (posledica metastaza). Sugestije poznanika i prijatelja su
              išle u smeru da sve što može da se radi u Turskoj, može i u
              Beogradu. Mi smo se nadali tretmanu nekim od modernih aparata
              (npr. Cyber nož), međutim, ta aparatura ne može da leči sve vrste
              raka.
            </p>

            <h2>Hemioterapija u Beogradu, privatno</h2>
            <p>
              U Beogradu radi klinika Onkomed. Razlika izmedju Onkomeda i
              Instituta za onkologiju je što Onkomed radi po drugačijim
              standardima. Ovo podrazumeva da se pacijentu može omogućiti da
              primi hemioterapiju koju Institut za onkologiju još ne primenjuje
              (ukoliko opšte zdravstveno stanje pacijenta to dozvoljava).
              Onkomed je sugerisao da posetimo interventnog radiologa, radi
              odblokiranja žučnih puteva. Žučni putevi nisu bili zakrčeni i to
              je pisalo u dokumentaciji koju smo im dostavili. Informacija o
              prohodnosti žučnih puteva je u tom trenutku bila stara ispod 3
              nedelje.
            </p>

            <h2>Palijativna nega</h2>
            <blockquote>
              Ako je pacijent preko 65 godina starosti, preporučujem da se
              obratite
              <b>Zavodu za gerijatriju i palijativno zbrinjavanje</b> koji se
              nalazi u ulici Kralja Milutina 52 u Beogradu.
            </blockquote>
            <p>
              Prijavu je moguće uraditi i elektronskim putem, uputstva možete
              videti ovde: https://gerontology.co.rs/kontakt/ Odgovor na prijavu
              je izuzetno brz. Pošto smo im dokumentaciju dostavili u toku
              praznika, javili su se prvog radnog dana posle praznika, a ekipu
              koja će proceniti trenutno stanje pacijenta su poslali narednog
              dana. U ovoj instituciji rade ljudi koji imaju iskustva sa
              starijim pacijentima, koji često imaju više zdravstvenih tegoba
              istovremeno, pa je nega dodatno komplikovana.
            </p>

            <h2>Terenska služba doma zdravlja</h2>
            <p>
              Uprkos entuzijazmu, u našem slučaju, radili su mladi i neiskusni
              zdravstveni radnici. Nisu opremljeni osnovnom aparaturom za
              dijagnostiku, lekovi koje mogu da primenjuju su opšteg tipa i
              upitno je da li su adekvatni za tretiranje onkoloških tegoba.
            </p>

            <h2>Tretiranje bola, ambulanta za bol</h2>
            <p>
              Kod pojedinih pacijenata, potrebno je tretirati izuzetno jake
              bolove. Postoji više klinika u Beogradu koje se bave bolom. Mi smo
              išli u Ambulantu za bol Kliničkog centra do koje smo došli po
              preporuci hitne pomoći. Hitna pomoć je izašla na teren zbog
              bolova, i napisali su preporuku. Sa tom preporukom smo otišli kod
              izabranog lekara koji treba da napiše uput za specijalistički
              pregled u Ambulanti za bol Kliničkog centra. Ovo je moguće i bez
              preporuke hitne pomoći, ako je pacijent u stanju da sam ode na
              pregled.
            </p>
            <blockquote>
              Ambulanta za bol se u trenutku pisanja ovog teksta nalazi
              dislocirano iz kruga Klinickog centra Srbije. Nalazi se u zgradi
              Instituta za urologiju i nefrologiju na uglu Resavske i
              Birčaninove ulice. Ambulanta za bol se nalazi u pasažu zgrade.
              Krenite uz Birčaninovu ulicu uz zgradu Instituta za urologiju,
              prođite kroz prvi prolaz za automobile sa leve strane. Kada
              prođete prolaz, krenite levo niz stepenice, uz zgradu. Na dnu
              stepenica sa leve strane je Ambulanta za bol.
              <img
                src="assets/img/ambulanta-za-bol.jpg"
                alt="Ambulanta za bol Klinickog centra Srbije"
                width="100%"
              />
            </blockquote>
            <p>
              Došao sam bez "terminskog uputa", tj. imali smo uput koji je na
              zaglavlju imao napomenu "hitno". Sestra koja prima dokumentaciju
              nije htela da me uzme u razmatranje, jer sam bez pacijenta i sa
              neadekvatnim uputom. Posle napomene da je pacijent u jakim
              bolovima, primila me je lekarka koja je napisala sugestiju za
              flastere protiv bolova i morfijumske kapi. Sa tim dokumentom se
              ponovo ide kod izabranog lekara da napiše recept za pomenute
              lekove.
            </p>

            <h2>Doziranje morfijuma</h2>
            <p>
              Ukoliko bol postane prejak za delovanje flastera protiv bolova,
              pacijentu se daju i morfijumske kapi.
            </p>
            <blockquote>
              Obratite specijalno pažnju na doziranje ovih kapi, jer lekari
              opšte prakse mogu da pogreše sugerisanu dozu.
            </blockquote>
            <p>
              Na našu sreću, u državnoj apoteci je radila iskusna farmaceutkinja
              koja je ispravila ovo doziranje i detaljno mi objasnila korišćenje
              flastera i morfijuma.
            </p>
          </div>
        </div>
      </div>
    </div>
  </body>
</html>
